# Специфика на познавателната методология
Формирането и развитието на научното познание се извършва с помощта на определена активност на изследователската мисъл и зад всяка познавателна стратегия стои определен тип *методология*, която определя посоката на човешката познавателна активност

# Проблемът за метода
Гръцкото понятие "метод", което често се превежда като "път" или "посока", има едновременно смисъла на "следван в изследователската стратегия път" и "разрешаване на проблема". Този смисъл е като че ли водещ за теоретическото мислене на новото време, но осъзнавам по-скоро като форма на рефлексия над научното познание. Подобна методология има за цел да ориентира движението на мисълта към *несъмненото*, към надеждно и истинно знание. Познавателната дейност трябва да се ръководи от съзнателно формулирани *правила*, които освобождават присъщата на човека познавателна способност.

# Познание и език
В книгата си "Думите и нещата" френският философ и историк на културата Мишел Фуко (1926 - 1984) пише, че през 16. век се е смятало, че светът е покрит със знаци, които човешкото познание трябва да дешифрира.

В изследванията върху природата на човешкия език през 16. - 17. век може да се открие копнежът по една отдавнашна човешка мечта - вярата, че може да бъде открит онзи праезик на човека "lingua Adamica", в който думите за изразявали нещата - т.е. техните имена са съответствали на истинската им същност, такава каквато е била в деня на сътворяването им. Характерно за подобно вярване магика има единствено за цел да утвърди властта на човека над света доколкото знаенето и изричането на истинските имена на нещата е всъщност знак, че ние можем да ги "повикаме", да ги "отделим" и да се "разпореждаме" с тях.

Това вярване е отразено най-добре в начина по който се запознаваме с други хора - на тях даряваме името си като знак на доверие доколкото чрез него даряваме нещо от същността си и така можем да бъдем повикани, т.е. да бъдем в тяхна власт.