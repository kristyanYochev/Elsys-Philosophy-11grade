# За същността на познанието
Първичният акт на отношение между нас и съществуващото е закрепен в акта на *възприятие*. Според американския психолог Джерън Брунер, възприятието изисква акт на *категоризация*. За да бъде закрепено в съзнанието ни като познато, възприетото трябва да отнесем към някакъв клас, вид, род или събитие. За да го свържем и идентифицираме спрямо вече съществуващо у нас знание и да го подредим по "рафтовете" на паметта, за да не бъде загубено.

Една от основните черти на човешкото познание е неговата *целенасочеонст* - то е винаги познание *за нещо* и по отношение *на нещо*

# Теоретическата визия за природата на познанието
Философското съзнание, казано с думите на Аристотел, се стреми към "цялостно осмислен предмет" (предметът, взет в неговата цялост). Съгласно подобна постановка, теоретическото знание за битието (т.е. знанието за "пределните основания на нещата") е всъщност изконният стремеж на философията към "истиннознание".

Процесът на познание, разбирано в най-широката му форма, можем да разглеждаме първоначално като преход от незнание към знание. Този процес изисква обособяването на специфична вътрешна организация на възприятието (т.е. организацията на неговото съдържание и превръщането му в знание).

Философското познание е стремеж към постигане на *пълнотата* на крайното определение на предмета и в същото време към *общозначимост*. Това е още стремеж към пълнота, както към познанието на *едното*, така и към познанието на *многото*; както в познанието на *крайното*, така и на *безкрайното*.

Познанието се стреми към *пълнота и общовалидност*.