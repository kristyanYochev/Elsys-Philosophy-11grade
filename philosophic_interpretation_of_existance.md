Създаването на картина за релаността (света) представлява съществен момент от човешката жизнена дейност, твърди Айнщайн.

# Платон (427 - 347 г. пр. Хр.)
Той е формулирал условията удовлетворяващи човека стремящ се да достигне истинно знание - _знанието за идеите_, които касаят областта на умопостигаемото.

# Аристотел (383 - 322 г. пр. Хр.)
Единството на _форма и материя_ е това, което конструира нещото и се отразява в понятието "същност". Материята е това, от което възниква то, нейният субстрат. За да се появи действителната вещ обаче, тя трябва да притежава форма, защото без нея вещта ще е само във възможност, но не и в действителност.

# Средновековната философия и битийните измерения на съществуващото. Бог като битие
Европейското средновековие е доминирано от християнството и то е било определящият еталон формирал системата от ценности на обществото.

Отличителните му черти са:
- Представата за Бога като висше лично начало внасящо порядък, съгласие и закон в стихията на изменчивото
- Той е начало, което е сътворило всичко (в това число и човека) според благата си воля, но не и според природата си, защото това би го превърнало в слуга на необходимостта
- Най-характерната черта на творението е, че то е от _нищо_ (т.е. нищо такова, което да притежава структурна определеност като Аристотеловата "първа материя")
- Християнският Бог твори чрез _Словото_ - логос. Из вечната неотменима характеристика на Логоса е, че той е и светлина.

В средновековната философия има дискусии и противоборства за отношението между вяра и разум. Бог е единственото несътворено, вечно, неназовимо, неявно и т.н. битие, което е начало на всички неща без самото то да има начало. Нещо повече - Той е Битието. По своята същност Бог е проста природа, доколкото в него _същност_ и _съществуване_ съвпадат. Всичко останало е получило битието си в онзи величан факт на творение от нищо

# Рене Декарт (1596 - 1627 г.)
Бележи повратът в новата европейска философия. Картезианската теоретическа интерпретация на съществуващото се основава на идеи получени от външния свят. В тяхната истинна природа не бива да се съмняваме, доколкото с помощта на геометрическите доказателства базирани върху идеята за _протяжността_ (пространственото разположение на нещото) се доказва възможността за съществуване на материалния свят. Идеята за протяжността е толкова актуална за Декарт и неговите последователи, че те не приемат Нютоновата идея за _пустотата_ на пространството. Според Декарт свтът е изпълнен с вихри от "тънка" материя с помощта на която движението се предава от едно място на друго.

Безкрайността на пространството той свързва единствено с Бога, тъй като за него безкрайност означава "битийно съвършенство", а светът е по-скоро "неопределен" отколкото "безкраен". Декарт си е представял светът като _машина_ (като гигантски часовников механизъм).

Първата и несъмнена истина, от която трябва да тръгне човек при своето познание е "Мисля, следователно съм".

# Емануел Кант (1724 - 1804 г.)
Преосмисля едно от фундаменталните основания на метафизиката - теорията на познанието и пише произведението "Критика на чистия разум". Постепенно приема физичните идеи на Нютон. Космогоническите идеи на Кант са основани върху Нютоновата механика и идеята за природата като "единна система", в която действа законът за всеобщото привличане. Така например първоначалното прахообразно натрупване от материални частици постепенно се е преобразувало в огромоен облак, в който процесите на привличане и отблъскване са породили завихряне и сгъстяване на материя и частиците се нагрявали от триенето. В резултат на това се появили Слънцето и останалите планети от слънчевата система. Тази хипотеза по-късно е преформулирана като терия на Кант-Лаплас.