# Зараждане

7-6 в. пр. Хр., за пръв философ се счита Талес от о-в Милет (по негово време думата
философия не е съществувала). Един от 7-те мъдреци в древността. Той е считан за
първи философ, защото първи поставя физическа субстанция (неделима първа основа) в
основата на всички неща. Първите гръцки философи се наричат натурфилософи (физици),
защото всеки поставя някаква физическа субстанция в основата на нещата. Още ги
наричат досократици.

Битие - това, което "е".

Космос - порядък.

- Талес - водата е прародител и начало на всички неща
- Анаксимандър - говори за "апейрон" (безпределното) - неопределено по качество
начало, което стои в основата на нещата.
- Анаксимен - сгъстяването и разреждането на въздуха е причината за възникването на
всички неща.
- Парменид - битието е непородено и неунищожимо. То е вечно настояще без начало и
край.
- Зенон
- Хераклит - фундаменталното начало на всичко е огънят, а всички останали неща са
негови трансформации. Той е всеобщото постоянно движение или ставане на всички неща.
- Демокрит - действителността се състои от атоми и пространство.
- Питагор - числото е началото на всички неща, то е реалност - "физисът" на нещата.
Числото се ражда от "хармонията на крайните и безкрайните елементи" и така поражда
всички неща.

# Учудването като началото на философията
Още от древни времена философите са били убедени, че философстването започва с
учудването. Тук, разбира се, не става дума за удивления от типа на изненадата пред 
вида на най-високата сграда, на най-голямата торта или най-малкото куче, а както 
хубаво се чува от думата - заставане очи в очи с чудото. Чудото е нещо, което е 
невъзможно да бъде обяснено с действието на природните закони или творческите сили 
на човека.

Аристотел (384 - 322г. пр. Хр.) казва в своето съчниение ```Метафизика```, че 
учудването е онова, което кара хората да философстват. В началото хората се учудвали 
от непосредствено заставащите пред тях явления, които не са можели да си обяснят и 
постепенно се е стигнало до по-дълбоки въпроси като появата на Слънцето, Луната, 
звездите или възникването на космоса. Който пита и се учудва, чувства своето 
незнание. За това и любителят на митъовете е по определен начин философ, защото те 
са пълни с чудеса. За да преодолеят своето незнание следователно хората са започнали 
да философстват.

# От мита към логоса
Митологията е онази първа форма, чрез която човечеството се е опитвало да си обясни
не просто това или онова явление, а света като цяло. Все още не става дума за 
собствено философска форма на мислене, но е факт, че повечето вечни философски 
въпроси са ако не формулирани, то поне поставени най-напред във формите на мита.

Преходът към философията в този смисъл справедливо се определя като движение "от 
мита към логоса".

Първите елински философи поставят в центъра на своите питания не човека, а космоса,
унивесума, Вселената. Главният им въпрос гласи не как е възникнало това или онова или
как се постига едно или друго, а кое е __началото__, __принципът__(архѐ) на цялото 
миросдание. Отговорът задължително трябва да бъде универсален. Централен термин става
понятието __логос__(разум, реч, разказ, слово, понятие, определение, смисъл, 
основание, принцип, причина, норма). Поставянето на логоса като централна тема 
изисква откриването по разумен път на един принцип за целия космос и всичко в него и
доказването му като обща причина.

# Изходното незнание
Първото, с което се среща философът при своето търсене е собственото му __незнание__.
Сократ (470 - 399г. пр. Хр.) успял да измести центъра на философския интерес от 
космоса към човека и да формулира началото на всяко философстване: знанието за 
собственото незнание. Според преданието един от първите философстващи - Питагор
(6 - 5 в. пр. Хр.) отказва да нарича извежданото от него знание "мъдрост" (софѝя) и 
започва да го назовава "любов към мъдростта", "любо-мъдрие" (фило-софия), 
подчертавайки факта, че философстването е по-скоро стремеж към мъдростта, а не 
непосредственото ѝ притежаване.

Няма мъртва философия или мъртво философско учение. Отпаднали са само онези идеи, 
които са имали в основата си нефилософски мотив и са били породени от не 
собствено-философски интерес. В същото време всеки сериозен философ знае, че 
```истината може да бъде само една```. Учителят на Аристотел - Плато (427 - 347 г. 
пр. Хр.) акцентира, че в противоборствата между философскуте учения се случва не 
някаква безобидна размяна на думи, а се води една "гигантска битка за битието".
