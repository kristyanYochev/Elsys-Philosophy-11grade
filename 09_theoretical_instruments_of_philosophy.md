# Философските категории
Стратегията за описание и познаване на съществуващото изисква специфичен понятиино-логически инструментариум. Трактатът "Категории" на Аристотел е посветен на 10-те термина с които може да се опише разделението на всичко съществуващо отвъд които е невъзможно разбиране. Аристотел нарича категориите "определености на съществуващото". Той е свел броят им до 10: същност (субстанция) и 9 нейни акциденции: количество, качество, отношение, място, време, положение, състояние, действие и претърпяване (способност да търпи въздействие).

# Род, вид, индивид
Някои от по-късните коментатори на Аристотел, като Порфирий (234 - 305г.) и Боеций, са смятали, че за да разберем правилно смисъла на аристотеловите категории е необходимо да усмислим още 5 понятия: род, вид, отличителен признак, собствено присъщ признак и съпътстващ признак (Напр. Сократ е в рода живи същества от вида човек. Той е отделен индивид, който е лицето, личността Сократ.) Тук особено място заема всеобщата основа на всичко - материята, която представлява "почвата", в която ще бъдат "засети" случайните свойства на вещта, които могат да бъдат присъщи или не на дадена вещ. Така например Сократ може да бъде бял или черен, висок или нисък, дебел или слаб, защото е едно от материалните тела.

# Спорът за универсалиите
Проблемът е свързан със изясняване на това, къде съществъва *общото* - в ума или във вещите.
> Къде съществуват общите родобе и видове (универсалиите) - в ума или са самостоятелно съществуващи? Ако са самостоятелно съществуващи, то телесни ли са или безтелесни? Ако са нетелесни, притежават ли отделно битие или са в телесните неща? - Порфилий

Родовете и видовете или съществуват самостоятелно или са продукт на разума (имена на нещата) образувани в процеса на мислене.