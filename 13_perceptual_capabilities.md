# Познавателните възможности на човека
Изследователите на човешката познавателна ситуация са установили отдавна, че физиогномиката (изглед, израз, индивидуален външен облик) на познанието със неизбежност е предварително очертана и *пред-положена*. Когато човек предполага нещо, той е предварително предубеден по отношение на всеки теоретически анализ.

# Основата на познанието
Познанието има 3 фундамента
+ Опитът
+ Усвоеният инструментариум от понятия (като Аристотеловите категории напр.)
+ Духовните хоризонти и интелектуалното наследство присъщи на конкретната епоха, на която принадлежи познаващия

Не на последно място в този процес значителна роля играят и психологическите особености на самият познаващ.

# Познание и истина
По своя произход понятието *"познание"* е свързано с понятието *"истина"*. Но какво означава да приемем дадено твърдение за истина?

+ Фактът, че това твърдение, според някакъв по-ранен (и приет за истинен) смисъл или "проверен" критерий се приема за действително истинен.
+ Убеждението на познаващия, че то притежава всички характеристики, според които да го наречем "истинно".
+ Извеждането на доказателство, което подкрепя хипотезата на познаващия.

Например, всеки от нас е чувал за кентаврите, ако е чел историите за тях в гръцката митология и дори може да опише как изглеждат те, но никой и особено палеонтологията няма да вземе на сериозно съществъването на това митическо същество. Следователно под истина трябва да разбираме едно адекватно притежание на действителността като позната.

Осъзнавайки сложността на ситуацията, Сократ достига до идеята за знанието ни за собственото ни незнание ("Аз знам, че нищо не знам").

Представителите на скептицизма стигат по-далече и отричат истинното познание.